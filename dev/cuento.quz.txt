1 MAYPIN KASHAN JAIME?

2 Jaimewanmi Maríawan muyapi kashanku. Kunan p'unchayqa sumaqmi, ancha q'uñin kashan. Ichaqa qaynunchaytaq sinchita chirimurqan! Chaymi mana atirqankuchu hawapi pukllayta. Jaimeqa Maríawan sinchitan munaykunku pukllayta, paykunaqa kuska pukllakullanku muyapi hatun wasi chinpapi.

3 Jaimeqa huch'uy irqichan, suqta watayuqmi kashan. Huch'uy warmi irqitaq pananmi, payqa pisqa watayuqmi kashan. Jaimeqqa huch'uy alqunmi kashan, kunanqa alqupas muyapin kashan. Alquqa pukllayta munaykunmi chay iskay irqiwan. Kunanqa ancha kusisqan alqu kashan.

4 Maríaqpas alqun kanchu? Manan, Maríaqqa manan kanchu alqun. Michintaq kanmi. Ichaqa michiqa wasipin kashan, puñushaspa.

5 Mamanqa wasi ukhupin michintin kashan, payqa qhawananta qhawashan, Jaimewan Maríawan pukllaqta rikushan. Jaimeqa usqhaylla phawashan hatun machu sach'aman, Maríamantan pakakushan. Yachankichu imamantachus? Maríaqa tiyashanmi, makinmi ñawinpa chinpanpi kashan. Manan imatapas rikuyta atinchu, yupashanmi. Imaraykuchá hinashan? Imanashantaq Jaimeri sach'a sispapi?

6 Huk pukllaymi chayqa. María yupayta tukuspan muyuyninpi qhawashan. Jaimeta maskhashanmi: Maymanchá ripun? Payta rikunkichu?

7 Maríaqa manan yachanchu maypichus Jaime kashan. Tapushan alquta: "Rikunkichu Jaimeta?" nispa. Ichaqa alquqa manapuniyá yachanchu rimayta! Chaymi Maríaqa mana kutichikunchu tapusqanta. Runaqa manayá hayk'aqpis kutichikunchu alquta rimaspa!

8 Maríaqa mamantan qhawashan qhawana qhipanpi, mamanqa asishan. Maríaqa niykun "Paychá rikun maytachus Jaime ripun chayta", hinaspan: "Niway maypin kashan!" nispa nin mamanta. "Manan María, manan niykimanchu" nispa kutichin. Maypichus kasqanta yachaspapas, payqa manan niyta munanchu.

9 Maríaqa allillamantan purishan muyanta. Munapayashanraqmi Jaime tariyta. Mesa uranpi tiyanakuna uranpi iman maskhashan. Ichaqa Jaime manan chaypichu. Payqa tukuy hinantinpin maskhashan, ichaqa manan atinchu Jaime tariyta.

10 Hinaspan huk bullata uyarin, chay hatun machu sach'a qhipanmanta uyarichikun. Jaimechus kanman. Chaypiyá kashan hukmanta chay uyarikuy! Payqa alli allillanta uyarishan. Manan p'isquchu icha huq animalchu. Kunanña allinta uyariyta atinmi. Jaimechá payqa!

11 Chaymantan payqa huk huch'uy makita rikun, aswanta achhuykuspan, umantapas rikuntáq! Asishaspan "Tariyki" nispa nin. Iskayninku kusisqa kashanku, wasinta rishanku, ñan pachaña imatapas mikhunankupaq, as unuta ukyanankupaq ima.
